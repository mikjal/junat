Ryhmä toteuttaa verkkosivun, jossa esitetään kartalla lähes reaaliaikaisesti Suomen rataverkossa
liikkuvat junat. Kun kartalta valitaan junaa esittävä merkki, näytetään valitun junan aikataulutiedot.

Sivu toteutetaan käyttäen HTML:ää, CSS:ää ja JavaScriptiä. Kaikki juniin liittyvät tiedot haetaan 
digitraffic.fi-verkkosivun avoimen datan rajapinnasta (https://www.digitraffic.fi/rautatieliikenne/). 
Karttana käytetään OpenStreetMapin karttapohjaa (https://www.openstreetmap.org), jonka päälle junia 
esittävät merkit luodaan Leafletin avulla (https://leafletjs.com). Junia osoittavien merkkien paikka
kartalla perustuu ainoastaan rajapinnasta saatavaan tietoon, eikä junien liikettä lasketa tai
arvioida muulla tavoin.

Koodin kirjoittamiseen käytetään Visual Studio Codea ja versionhallinta toteutetaan Gitin ja GitHubin
avulla. Yhteydenpitoon ryhmä käyttää Teamsia. Verkkosivun testaamiseen käytetään useampaa nykyaikaista 
selainta sekä tietokoneella että mobiililaitteilla.

Ryhmään kuuluvat Tuomas Lappalainen, Tommi Savolainen sekä Mika Jalkanen. Yhteisesti on sovittu että
muuttujien ja funktioiden nimet ovat suomenkielisiä ja kirjoitusasuna käytetään camelCasea.
Tarkempi työnjako sovitaan projektin edetessä, valmiiksi sivu pyritään saamaan viimeistään 11.2.